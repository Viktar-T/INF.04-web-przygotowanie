# Nazwa kwalifikacji: Projektowanie, programowanie i testowanie aplikacji

**Oznaczenie kwalifikacji:** INF.04  
**Numer zadania:** 01  
**Kod arkusza:** INF.04-01-25.01-SG  
**Wersja arkusza:** SG  

Lp. Elementy podlegające ocenie/kryteria oceny


## R.3 Rezultat 3: Aplikacja webowa

Uwaga: Kryteria 3.1 ÷ 3.7 sprawdzić w kodzie źródłowym, sprawdzane elementy muszą być zapisane zgodnie ze składnią.  
Gdy aplikacja nie uruchamia się, a są zapisane zrzuty ekranu z uruchomienia aplikacji, należy sprawdzić powód braku kompilacji. Jeśli występują błędy w plikach źródłowych zdającego, kryteria 3.8 ÷ 3.10 nie są spełnione. Jeżeli błędy występują w innych plikach lub bibliotekach, sprawdzić w kodzie oraz na zrzutach ekranu.  
Cały rezultat nie jest spełniony, gdy zdający zapisał kod bez użycia Angular lub React, stosował metody DOM w tym `getElementById` i inne podobne, przypisywał bezpośrednio metody do zdarzeń np. `onclick="fun()"` zamiast `(click)="fun()"` czy `onClick={fun}`.

**R.3.1** Zapisany w aplikacji jeden komponent, który zawiera nagłówek `h1`, trzy pola `switch` lub `checkbox` zaznaczone, przynajmniej jeden obraz, nagłówek `h4` i przycisk „Pobierz” oraz tablicę obiektów z pliku `dane.txt`.  

**R.3.2** Do projektu dołączona biblioteka Bootstrap oraz sformatowany obraz: `margin: 5px;` oraz zaokrąglone rogi (`border-radius` lub klasa `rounded`).  

**R.3.3** Przycisk ma przypisaną klasę `btn btn-success` oraz przynajmniej jedno pole `switch` zdefiniowane za pomocą biblioteki Bootstrap jako blok formatowany stylami `form-check form-switch` (`form-check-inline` opcjonalnie) i złożony z kontrolki `input` i przypisanej do niej etykiety `label`, np.:  

```html
<div class="form-check form-switch">
  <input class="form-check-input" type="checkbox" id="chk3" ...>
  <label class="form-check-label" for="chk3">Samochody</label>
</div>
```

W React.js zastosowane `className` zamiast `class` oraz domknięte wszystkie znaczniki.  

**R.3.4** Do generowania obrazów zastosowana pętla działająca na elementach galerii, np.:  

Angular:  

```html
*ngFor = "let zdjecie of galeria"
```

React.js:  

```jsx
{this.state.galeria.map(zdjecie => ... )}  // (lub bez this.state)
```

oraz pętla generuje obraz i nagłówek `h4` z odwołaniem do pól obiektu, np.:  

```html
<img src="assets/{{ zdjecie.filename }}" alt="{{ zdjecie.alt }}">
<h4>Pobrań: {{ zdjecie.downloads }}</h4>
```

W React.js pojedyncze nawiasy klamrowe (uwaga! może poprawnie działać również bez nazwy katalogu `assets`).  

**R.3.5** Do sprawdzenia czy `switch` jest zaznaczony lub czy kategoria obrazu zgadza się z zaznaczeniem zastosowany warunek, np.:  

Angular:  

```html
*ngIf = "kwiaty == true"
*ngIf = "zdjecie.category == 1"
```

React.js: funkcja renderująca, w której znajduje się warunek i instrukcja `return`, która odpowiednio zwraca kod wyświetlający obrazek.  

**R.3.6** Zapisane zdarzenie kliknięcia przycisku i obsłużone w kodzie, np.:  

Angular:  

```html
<button ... (click)="onPobierzClick(i)">Pobierz</button>
```

```ts
onPobierzClick(i: any): void ...
```

Zmienna `i` z przykładu jest indeksem w pętli (`let i = index`).  

React.js:  

```jsx
onClick={this.OnPobierzClick(this.state.i)}
```

```jsx
OnPobierzClick() { ... }
```

**R.3.7** W kodzie zdefiniowana przynajmniej jedna funkcja (lub operacja), która jest uruchamiana po zmianie stanu `switch`, np. `(change)="flowersChanged()"` lub `onChange={this.flowersChanged()}`.  

**R.3.8** Aplikacja jest interpretowana bez błędów. W stanie początkowym są zaznaczone wszystkie pola `switch` i wyświetlone wszystkie obrazy, co jest udokumentowane zrzutem ekranu.  

**R.3.9** Zdjęcia wyświetlają się w zależności od stanu pól `switch` (w uruchomionej aplikacji lub na zrzucie oraz obowiązkowo w kodzie).  

**R.3.10** Po wciśnięciu przycisku zwiększany jest o jeden licznik pobrań, zmiany są widoczne na stronie, są modyfikowane w tablicy dla odpowiedniego obiektu (w uruchomionej aplikacji lub na zrzucie oraz obowiązkowo w kodzie).  

